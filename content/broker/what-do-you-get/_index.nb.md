---
title: Hva får du?
linktitle: Hva får du?
description: Overordnet oversikt og bekrivelse av nøkkelfunksjonalitetene og egenskapene til Altinn Formidling
tags: []
toc: false
weight: 20
---

### Ende-til-ende filoverføringer
Altinn Formidling tilbyr ende-til-ende filoverføringer, fra opprettelse, sending, mottak til sporing av fileoverføringer. Dette sikrer at alle deler av overføringsflyten håndteres effektivt og sikkert. 
 
### Støtte for store payloads
Et særegent trekk ved Altinn Formidling er evne til å håndtere store datamengder (payloads). Vi har ambisjoner om å støtte svært store payloads i nær fremtid. Dette er løsningen for deg som trenger å overføre store mengder informasjon effektivt og sikkert. 

### GUI og API-tilgang
Brukere får tilgang til alle funksjoner både gjennom et brukervennlig grensesnitt (GUI) og via API-er. Dette gir deg fleksibilitet til å integrere Altinn Formidling i egne systemer, slik at du kan automatisere dine prosesser. 

### Varsling og sporing
Systemet støtter detaljerte varslings- og sporingsmekanismer. Dette inkluderer varslinger i tråd med eForvaltningsforskriften, som sikrer at du alltid er oppdatert på statusen til deres overføringer. Sporingen gir full oversikt over overføringsflyten, inkludert leveringsstatus og bekreftelser. 

### Høy grad av notoritet og detaljert tilgangsstyring
Altinn Formidling tilbyr en høy grad av notoritet, noe som betyr at alle hendelser og prosesser loggføres nøye for etterprøvbarhet. Systemet støtter også spisset og detaljert tilgangsstyring, slik at du kan være trygg på at kun autoriserte brukere får tilgang til spesifikke filoverføringer eller funksjoner. 

### Støtte for ulike filformater 
Løsningen er fleksibel og støtter både strukturerte og ustrukturerte filer. Dette gjør det mulig å tilpasse løsningen til en rekke forskjellige bruksområder og dataformater. 

### Integrasjoner og sky-støtte 
Altinn Formidling søker å tilby mest mulig standardiserte integrasjoner mot andre fellesløsninger, noe som letter integrasjonen med eksisterende systemer. Løsningen tilbyr også mellomlagring for å håndtere store datamengder. Løsningen kan konfigureres til å bruke egen skyløsning for lagring, dersom dere har krav om dette. 

### Oversikt over eget forbruk
Altinn Formidling benytter Azure sky-løsning, som gir deg muligheten til å overvåke eget forbruk av skyressurser. Dette inkluderer overvåkning av databruk, prosesseringskapasitet, lagring og andre relevante ressurser. Dette sikrer at du holder seg innenfor budsjetterte rammer og kan optimalisere bruken av skyressurser for bedre kostnadseffektivitet.  
 

## Produktfunksjonalitet

Følgende diagram viser hovedfunksjonene som brukerhistorier på høyt nivå (epos).

![Høy-nivå brukerbehov for styrt filoverføring](high-level-user-needs-for-managed-file-transfer.nb.png "Høy-nivå brukerbehov for styrt filoverføring")

Eksempler på hvordan lese diagrammet:

* Som tjenesteeier trenger jeg (evnen til) å legge til rette for sikre og 
  brukervennlige løsninger for overføring av store filer.
* Som avsender trenger jeg (evnen til) å sende store filer til en eller flere mottakere.