---
title: Hva får du?
linktitle: Hva får du?
description: Altinn Autorisasjon tilbyr komponenter og tjenester som kan benyttes av offentlige virksomheter, systemleverandører/sluttbrukersystemer, virksomheter og innbyggere for å utføre tilgangsstyring og tilgangskontroll i tjenester på og utenfor Altinn, samt fra egne sluttbrukersystemer.
tags: [architecture, solution]
toc: false
weight: 2
---

Altinn Autorisasjon tilbyr komponenter og tjenester som kan benyttes av offentlige virksomheter, systemleverandører/sluttbrukersystemer, virksomheter og innbyggere for å utføre tilgangsstyring og tilgangskontroll i tjenester på og utenfor Altinn, samt fra egne sluttbrukersystemer.

**Tjenesteeier** kan opprette ressurser i Ressursregisteret for tjenester med behov for tilgangsstyring. I Ressursregisteret kan det opprettes regler som sier hvem som kan benytte en tjeneste, til hva, og under hvilke forutsetninger. Dersom det er behov for at en tjeneste kun skal kunne brukes av et bestemt utvalg virksomheter, kan dette styres gjennom tilgangslister.
Med autorisasjonstjenesten (PDP) kan ressurseier sikre tilgangskontroll på ressursen. Tilgangskontrollen støtter brukere fra både ID-porten og Maskinporten. 

**Sluttbrukersystem** kan bruke våre API-er til å autentisere sine brukere mot offentlige tjenester.

**Sluttbruker** kan opptre på vegne av en virksomhet eller seg selv. I Altinns portal eller via sluttbrukersystem kan bruker velge hvem vedkommende opptrer på vegne av. Sluttbruker kan se hvilke fullmakter som finnes, og hvem som har fullmakt på vegne av seg selv. Fullmakter kan gis eller trekkes tilbake via både brukergrensesnitt og API.

**Autentisering** Altinn Autorisasjon tilbyr funksjonalitet for autentisering med ID-porten og Maskinporten mot Altinn. I tillegg tilbyr vi Systembruker som gjør det mulig å gjøre finkornet tilgangsstyring gjennom Maskinporten.

{{<children />}}
