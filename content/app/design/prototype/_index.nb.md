---
title: Prototype
description: Ved hjelp av Altinns Prototype-kit kan du lage en klikkbar prototype for å definere flyt og innhold i din tjeneste.
weight: 3
---

![Prototyping in Figma](/app/design/prototype/FigmaTeaser3.gif "Prototyping in Figma")

Altinn Prototype-kit er en samling av sidemaler og komponenter du kan bruke til å lage en prototype i Figma av Altinn-skjemaet ditt. 

**Med Altinns Prototype-Kit for Figma kan du:**

- Se hvordan Altinn-skjemaer ser ut og oppleves for brukeren
- Gjør deg kjent med designelementer i Altinn 3
- Definere flyt og innhold for ditt eget skjema
- Lage klikkbare skisser som kan brukertestes
- Bruke prototypen som en spesifikasjon/referanse når appen utvikles

## Kom i gang med Figma
Det er en fordel hvis du har en designer i prosjektet som har brukt Figma eller liknende verktøy tidligere. Dersom du ikke har tilgang på en slik ressurs anbefaler vi å gå gjennom en [introduksjon til Figma](https://www.youtube.com/playlist?list=PLXDU_eVOJTx7QHLShNqIXL1Cgbxj7HlN4) først. 

1. Opprett en bruker på [https://www.figma.com/](https://www.figma.com/). Figma kan installeres lokalt eller brukes i din nettleser.
2. Åpne Altinn prototype-kit og følg stegene som er beskrevet i introduksjonen på første side i filen:

{{% highlighted-link src="https://www.figma.com/file/wnBveAG2ikUspFsQwM3GNE/Prototyping-av-skjematjenester?node-id=47%3A4068" link="Altinn Prototype-kit" %}}

Når designeren/fagpersonen har designet ferdig skjemaet, og det er [brukertestet]({{< ref "prototype" >}}), kan det videre brukes som spesifikasjon til det utviklerne skal lage i Altinn Studio.  

{{% panel %}}
**NB:** Skal du lage tjenester i egen løsning, der Altinn er usynlig for brukeren, bør du heller bruke etatens eget designsystem for å prototype tjenesten. 
{{% /panel %}}
