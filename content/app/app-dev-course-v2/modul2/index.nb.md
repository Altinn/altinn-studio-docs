---
title: Modul 2
description: Forhåndsutfylling, bygg og publisering
linktitle: Modul 2
tags: [apps, training, prefill, sporvalg]
weight: 20
---
I denne modulen skal du sette opp forhåndsutfylling av personopplysninger. Du skal så bygge 
og publisere tjenesten til testmiljø for å teste at den fungerer som forventet.

**Temaer som dekkes av denne modulen:**
- Sette opp preutfylling av felter
- Bygge tjeneste
- Publisering av tjeneste til testmiljø

{{% expandlarge id="prefill" header="Forhåndsutfylling av personopplysninger" %}}

Altinn gir fordelen av å ha lett tilgjengelig [metadata](/nb/api/models/instance/#instance) for enkeltpersoner og bedrifter.
Ved hjelp av forhåndsutfylling kan vi hente brukerdata og fylle ut felt sømløst.
Dette reduserer behovet for manuell inntasting av data, spesielt for standardopplysninger som navn, adresser og e-postadresser.

Du kan integrere data fra Altinns [forhåndsutfyllingskilder](/nb/app/development/data/prefill/config/#tilgjengelige-prefill-verdier) direkte i appen ved å tilordne dataene til spesifikke felt i datamodellen. Dette automatiserer utfylling av felt under opprettelse av skjema. Du kan også integrere egendefinerte løsninger for forhåndsutfylling.

Denne oppgaven fokuserer på den første siden for datainnsamling og har som mål å effektivisere brukeropplevelsen ved å forhåndsutfylle brukerens personalia.

### Krav fra kommunen

- Følgende verdier skal forhåndsutfylles for brukeren:
  - Fornavn
  - Mellomnavn
  - Etternavn
  - E-post
  - Telefonnummer

- Det skal **ikke** være mulig å endre forhåndsutfylt navn.
- Det skal være mulig å endre forhåndsutfylt e-post og telefonnummer

### Oppgaver

1. Opprett en [fil for forhåndsutfylling](/nb/app/development/data/prefill/config/#oppsett-av-prefill-i-applikasjons-repository).
2. Konfigurer forhåndsutfylling for verdier tilgjengelig i Altinns [forhåndsutfyllingskilder](/nb/app/development/data/prefill/config/#tilgjengelige-prefill-verdier)
3. Konfigurer innstillinger for felter som ikke skal kunne endres av brukeren.

{{% notice info %}}
**Merk:** Tjenesten publiseres til testmiljø for at forhåndsutfyllinger skal vises.
{{% /notice %}}

### Nyttig dokumentasjon
- [Forhåndsutfylling fra nasjonale registre og brukerprofil](/nb/app/development/data/prefill/config/#prefill-fra-nasjonale-register-og-brukerprofil)
- [Tilgjengelige kilder og verdier for forhåndsutfylling](/nb/app/development/data/prefill/config/#tilgjengelige-prefill-verdier)
- [Bonus: Egendefinert forhåndsutfylling](/nb/app/development/data/prefill/custom)
- [Instance](/nb/api/models/instance/#instance) - Metadata for tjenesten.

### Forståelsessjekk

{{% expandsmall id="m2t2q1" header="Er det mulig å endre en forhåndsutfylt verdi?" %}}
Ja, en standardkomponent med forhåndsutfylt data vil i utgangspunktet være redigerbar.
{{% /expandsmall %}}

{{% expandsmall id="m2t2q2" header="Hvordan kan man hindre at en forhåndsutfylt verdi endres av sluttbrukeren?" %}}

Komponenten kan settes til `readOnly` ved å huke av ved "Det skal ikke være mulig å svare (read only)" for den aktuelle komponenten i Altinn Studio.


Alternativt kan man kjøre valideringer av dataen på serversiden for å verifisere at dataen i feltet matcher dataen fra forhåndsutfyllingskilden. Dette kan gjøres i prosesserings- eller valideringslogikken til tjenesten.
{{% /expandsmall %}}

{{% /expandlarge %}}

{{% expandlarge id="bygge-tjeneste" header="Bygge tjeneste" %}}

Når man refererer til å bygge en tjeneste i Altinn Studio,
betyr dette å opprette en versjon av tjenestens nåværende tilstand
som kan publiseres til ett eller flere miljø.

### Oppgaver

1. Opprett et nytt bygg for tjenesten med versjonsnr `0.0.1`
og legg til en beskrivende kommentar om hva versjonen inneholder.

### Nyttig dokumentasjon
- [Bygge app i Altinn Studio](/nb/app/testing/deploy/#bygge-app)

{{% /expandlarge %}}

{{% expandlarge id="publisere-tjeneste" header="Publisere tjeneste" %}}

Ved å publisere en tjeneste til testmiljø vil man kunne teste alle integrasjoner.
I tillegg benyttes TT02 ofte til å verifisere at en tjeneste oppfører seg som forventet
før man produksjonssetter den.

{{% notice info %}}
For å kunne publisere en tjeneste til TT02 må organisasjonen som eier den ha et app-cluster i testmiljøet.
I tillegg må utvikleren som skal gjennomføre publiseringen inneha [rollen Deploy-TT02](/nb/app/guides/access-management/studio/#deploy-tt02).
{{% /notice %}}

### Oppgaver

1. Publiser tjenesten din til TT02.

### Nyttig dokumentasjon

- [Publisere app til testmiljø](/nb/app/testing/deploy/#deploy-av-app-til-testmiljø)
- [Tilgangsstyring for organisasjon i Altinn Studio](/nb/app/guides/access-management/studio/#tilgangsstyring-for-organisasjonen)

### Forståelsessjekk
{{% expandsmall id="m3t1q1" header="Er det mulig å ha to versjoner av en tjeneste i TT02 samtidig?" %}}

Nei, det er kun mulig å ha én versjon av tjenesten ute i et miljø av gangen.
Publiserer man en annen versjon, vil eksisterende versjon av tjenesten overskrives.
{{% /expandsmall %}}

{{% expandsmall id="m3t1q2" header="Hva skjer hvis man publiserer samme versjon av tjenesten til miljøet en gang til?" %}}

Da vil alle operasjoner i forbindelse med publisering kjøres om igjen.
Ressurstekster og annen metadata lagres i Altinn Plattform,
og publiserings-pipeline for å rulle ut tjenesten i clusteret vil og kjøre.

Det vil dog ikke bli spunnet opp nye poder i forbindelse med dette da det ikke er noen reelle endringer på
tjenesten som kjører i miljøet.
{{% /expandsmall %}}

{{% expandsmall id="m3t1q3" header="Vil tjenesten være tilgjengelig umiddelbart etter publisering?" %}}

Ja, tjenesten vil være tilgjengelig umiddelbart etter publisering.
Dersom status er grønn i Altinn Studio skal du kunne nå tjenesten.
{{% /expandsmall %}}

{{% expandsmall id="m3t1q4" header="Er det mulig å fjerne en tjeneste fra miljøet hvis den først er blitt publisert?" %}}

Det er foreløpig ikke mulig for en tjenesteeier å selv fjerne en tjeneste fra et miljø når den først er publisert.
 Det jobbes med å få på plass denne funksjonaliteten.
Ønsker du å fjerne en publisert tjeneste må du inntil videre kontakte support.
{{% /expandsmall %}}

{{% /expandlarge %}}

{{% expandlarge id="instansiere-i-tt02" header="Teste tjenesten i TT02" %}}

På siden for publisering finner du direktelenken til tjenesten din.
Den er på formatet `<org>.apps.tt02.altinn.no/<org>/<app>`.

Med mindre du er logget inn med en bruker fra før av vil denne lenken ta deg til innloggingssiden til Altinn.
Logg inn med en testbruker fra organisasjonen din eller benytt deg av [Tenors testdata](https://www.skatteetaten.no/skjema/testdata/).
 Er du intern i Digdir kan du logge inn med en testbruker fra [testdatasettet](https://pedia.altinn.cloud/testing/testdata/datasets/).

### Oppgaver

1. Logg inn med en testbruker.
2. Test de ulike sporvalgene og skjemasidene for å bekrefte at de oppfører seg som forventet.

### Nyttig dokumentasjon
- [Tenor testdata](https://www.skatteetaten.no/skjema/testdata/)
- [Digdir testdatasett](https://pedia.altinn.cloud/testing/testdata/datasets/)

{{% /expandlarge %}}

## Oppsummering

I denne modulen har du satt opp preutfylling av data, bygget og publisert tjenesten din til testmiljøet TT02,
logget inn i Altinn med en testbruker og testet tjenesten din.

{{% center %}}
[<< Forrige modul (modul 1)](../modul1/)      [Neste modul (modul 3) >>](../modul3/)
{{% /center %}}