---
title: Designprinsipper
description: Altinn har som mål å gjøre det enklere for innbyggere og næringsliv å være i kontakt med det offentlige uavhengig av digital kompetanse. 
weight: 1
---


Når vi utvikler nye eller forbedrer eksisterende produkter følger vi et sett med prinsipper for å kunne sikre oss at vi leverer brukervennlige løsninger til alle. Vi anbefaler å følge disse prinsippene uansett hvilken offentlig løsning du jobber med å utvikle.

<ol class="a-circle-list mt-2">
  <li><b>Vi setter brukerbehov først</b>
    <br>Vi bruker innsikt om brukernes behov aktivt i utviklingen av produktene våre. Alle løsninger skal fokusere på å løse reelle problemer for brukerne og vi bruker undersøkelser og brukerinnsikt til å ta beslutninger.
  </li>
  <li>
    <b>Skjule kompleksitet</b>
    <br>Vi lager fokuserte og forenklede løsninger og skreller vekk unødvendig kompleksitet for brukerne. Løsningene er ofte komplekse på baksiden, men fremstår enkle og brukervennlige for folk som bruker dem.
  </li>
  <li>
    <b>Helhetlige brukeropplevelser</b>
    <br>Produktene våre skal henge sammen slik at folk får en helhetlig brukeropplevelse. Vi bruker konsistent språk og samme komponenter i alle digitale løsninger. Brukerne skal kjenne seg igjen uansett hvilken del av produktet man bruker.
  </li>
  <li>
    <b>Visuelt design som motiverer</b>
    <br>Det visuelle designet skal bidra til å gjøre brukerne trygge i dialogen med det offentlige. Vi bruker en vennlig fargepalett, et enklere grensesnitt, tydelige interaksjonselementer og fargesterke illustrasjoner til å skal skape en god atmosfære. Alle visuelle beslutninger skal ha et klart formål om å skape en spesifikk effekt.
  </li>
  <li>
    <b>Tilgjengelighet for alle</b>
    <br>Vi strekker oss langt for å lage digitale løsninger som skal være tilgjengelige for alle. Vi gjenbruker komponenter som en måte å optimalisere tilgjengelighet på - teknisk så vel som interaksjonsdesign og visuelt design.
  </li>
</ol>
