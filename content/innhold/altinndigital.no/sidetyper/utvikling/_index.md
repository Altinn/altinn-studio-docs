---
title: Utvikling
description: Utviklingssidene er en teknisk veiledning for utviklere som lager tjenester ved hjelp av Altinns verktøy og API-er. 
weight: 50
---

Målet er at innholdet ikke skal være en “dokumentasjon” på hvordan ting er gjort, men være “oppskrifter” på hvordan brukeren løser en oppgave. De [generelle skriverådene](/innhold/altinndigital.no/skriveråd/) gjelder også for utviklingssidene.

{{% panel %}}
**NB: Innholdet og sidene er under utvikling**  
Vi er ikke helt ferdige med disse ressursene ennå.
{{% /panel %}}

## Målgruppe

### Primær
- Utviklere som jobber for tjenesteeiere
- Andre utviklere som ønsker å bruke Altinns åpne API eller Digital post
- Fagpersoner som jobber med tjenesteutvikling og ikke har utvikler-kompetanse

### Sekundær
- Prosjektledere, designere og andre som jobber med digitalisering av offentlige tjenester

## Brukeroppgaver for utviklingssidene

1. Har Altinn verktøy og API-er som er relevante for meg i digitaliseringsjobben? 
2. Hvordan kommer jeg i gang som utvikler? 
3. Trenger jeg noen tilganger?
4. Er min etat/kommune tjenesteeier?    
5. Hvordan har andre brukt Altinn i digitaliseringsarbeidet? 

## Skriveprinsipper
 
- Vi skriver direkte til brukeren (bruker «du»)
- Vi skriver kort og konsist
- Når vi introduserer Altinn-spesifikke ord forklarer vi alltid hva det betyr
- Vi gir dem lette oppgaver først slik at brukeren kan føle mestring
- Vi hjelper brukeren til å få ting gjort og sender brukeren videre til neste steg
- Vi motiverer og deler opp oppgavene i flere deler
- Vi informerer der innholdet kun er på engelsk

## Huskeregler
- Bruk tid på å finne ut av hva fagpersonene bruker slags ord og ikke bruk det som interne kaller ting.
- Husk at brukeren kanskje kommer til siden fra en søkemotor
- Ha som utgangspunkt at brukeren ikke vet noe om Altinn fra før
- Ikke bruk interne prosjektnavn slik som for eksempel “Tjenester 3.0”. Dette kan evt. beskrives i teksten med forklaring til hva det er.
- Husk at folk som ikke kjenner Altinn skal forstå innholdet

## Generelle regler for innhold på utviklingssidene

### Tittel og ingress 
- Bruk en tittel som beskriver innholdet. Dersom tittelen er et prosjektnavn, verktøynavn eller forkortelse skal dette forklares i teksten. 
- Ingressen skal gi tilstrekkelig informasjon slik at brukeren kjapt kan vurdere om innholdet er relevant.

### Innholdsliste
- Bruk innholdsliste for sider med mye innhold slik at brukeren kan skape seg et raskt overblikk. Dette gjøres i markdown-filen ved å sette toc:true i toppfeltet. Alle H2 vil da bli klikkbare titler i innholdslisten.

### Innhold
- Vær inkluderende og si det så enkelt som mulig, selv om innholdet er teknisk.  
- Bruk trinnvise oppskrifter der brukeren skal gjøre noe i en bestemt rekkefølge.
- Forklar alltid hva som er neste steg for brukeren. 


{{% children description="true" depth="1" %}}
