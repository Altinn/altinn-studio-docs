---
title: Om Altinn Melding
linktitle: Om Altinn Melding
description: Altinn Melding er en sikker og effektiv tjeneste for det offentlige å sende digitale meldinger til virksomheter og innbyggere. Fordi alle organisasjonsnummer og personnummer allerede har en bruker i Altinn, når du alltid riktig mottaker.
tags: []
toc: false
weight: 1
---

## I tråd med Digitaliseringsrundskrivet
Digitaliseringsrundskrivet legger føringer om å bruke digital post til virksomheter via Altinn. Når du velger Altinn Melding, innfrir du dette kravet og sikrer at meldinger sendes og mottas på en trygg måte.

## Sikkerhet og tilgangsstyring
Gjennom Altinn Autorisasjon blir kun de med tjenstlig behov gitt tilgang til å lese meldingen, noe som ivaretar konfidensialitet og personvern.

## Varsling og revarsling
Tjenten tilyr varsling og revaling til mottaker på SMS og e‑post i samsvar med kravene i eForvaltningsforskriften. Det betyr at mottakere får beskjed når en ny melding venter.

## Fleksibel mottaksløsning
Mottakeren kan lese meldingen direkte i Altinn-portalen eller integrere meldingen i sitt eget sak- og arkivsystem ved hjelp av Altinn API. Dette gir en smidig arbeidsflyt og full kontroll over informasjonsutvekslingen.

## Integrasjon med Altinn Melding
Man kan bruke Altinn som tjenesteeier for å sende meldinger eller integrere seg mot Altinn som sluttbrukersystem for å vise meldinger:

{{% expandlarge id="om-altinn-melding-tjenesteeier" header="Tjenesteeier" %}}

Er en offentlig virksomhet som har inngått en avtale for å konfigurere og forvalte tjenester i Altinn, for eksempel en meldingstjeneste.

Tjenesteeieren registrerer meldingstjenesten i ressursregisteret. De bestemmer hvilke tilgangsregler som skal gjelde for aktuell tjeneste. Tilgangsreglene bestemmer hvem som kan lese meldingen: hvilket sikkerhetsnivå som kreves og hvilke tilgangspakker en leser må ha.

Tjenesteeier kan da sende meldinger til virksomheter og privatpersoner.


Eksempel på tjenesteeiere er: Skatteetaten, NAV og Brønnøysundregistrene (m.fl.).

{{% /expandlarge %}}

{{% expandlarge id="om-altinn-melding-systemleverandor" header="Systemleverandør" %}}

Det er innbyggere og virksomheter som mottar meldinger i Altinn fra det offentlige. Det kan også være en representant eller fullmektig, som har fått delegert rettigheter i Altinn for et personnummer/organisasjonsnummer.

Mottaker kan benytte seg av sluttbrukersystemer for å håndtere mottak og lagring av Altinn Melding. Sluttbrukersystemet må da ha fått delegert tilganger for dette i Altinn.

Det er også mulig for et sluttbrukersystem å sende meldinger, eksempelvis: NAV (tjenesteeier) har en løsning for å sende ut vedtaksbrev. De kan enten sende meldingen direkte fra sine systemer, eller de kan bruke en tredjepart (systemleverandør) som håndterer distribusjonen teknisk.

For at et sluttbrukersystem skal kunne brukes kreves det en maskin-til-maskin-integrasjon. 

Typiske sluttbrukersystemer er de forskjellige regnskapssystemene og saks/arkivsystemer. 

{{% /expandlarge %}}



![altinn3-correspondence-logo](./altinn3-correspondence-logo.png "Altinn 3 Melding gir sikker og brukervennlig meldingsutveksling")
