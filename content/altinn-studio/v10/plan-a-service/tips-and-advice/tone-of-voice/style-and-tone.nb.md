---
draft: true
title: Stil og tone
description: Skriv personlig, varmt, vennlig og tydelig. Bruk ord som brukerne forstår.
weight: 2
tags: [needsReview, translate-to-english]
---

## Slik skriver du personlig, varmt og vennlig

- Skriv som om du snakker direkte til brukerne (bruk «du» og «vi»).
- Brukeren skal møte et språk som er tydelig, informativt og vennlig.

## Slik skriver du ubyråkratisk

- Bruk enkle, korte ord som alle forstår. Unngå faguttrykk og fancy ord.
  - ❌ Fancy: "Orkestrere datautvekslingen mellom systemene"
  - ✅ Enkelt: "Styre datautvekslingen mellom systemene"
- Bruk korte setninger. Unngå lange, innviklede setninger med mange leddsetninger.
- Skriv på et nivå som passer for en 12-åring. Dette gjør teksten lettere å forstå for alle.
- Bruk verb fremfor substantiver (unngå «substantivsjuke»).
  - ❌ Substantiv: "Gjennomføring av testing"
  - ✅ Verb: "Test tjenesten"
- Skriv verbene så tidlig som mulig i setningen.
- Bruk ord og vendinger som folk bruker i dagligtale, men vær fortsatt presis og tydelig.

## Slik skriver du tydelig

- Pek på konkrete handlinger, og unngå abstrakt språk.
  - ❌ Abstrakt: "Optimaliser brukeropplevelsen"
  - ✅ Konkret: "Legg til tydelige feilmeldinger"
- Bruk kulepunkter for å dele opp den viktigste informasjonen.
- Skriv helst titler og mellomtitler som er hele setninger, slik at leserne lett forstår hva som kommer.
  - ❌ Vagt: "Planlegg datamodellen"
  - ✅ Tydelig: "Planlegg datamodellen før du bygger skjemaet"
- Unngå metaforer og innforstått jargong.
  - ❌ Metafor: "Dykk ned i datamodellen"
  - ✅ Tydelig: "Åpne datamodellen"

## Lengde på tekst

- **Overskrifter**: maks. 8 ord
- **Setninger**: helst under 25 ord
- **Avsnitt**: 2–4 setninger
