---
draft: true
title: Tall og datoer
description: Slik skriver du tall, telefonnummer, datoer og klokkeslett i tjenestene.
weight: 4
tags: [needsReview, translate-to-english]
---

Når du deler opp tall på riktig måte, blir det lettere for brukerne å lese og forstå dem. Det hjelper også brukerne å skille mellom ulike typer nummer.

**Viktig:** Bruk aldri punktum i tall – bare mellomrom.

## Oppdeling av tall

- **Organisasjonsnummer** deles opp i tre og tre: 123 456 789.
- **Bankkonto** deles opp i fire, to og fem: 1234 56 78901.
- **Personnummer** deles opp i seks og fem: 123456 78901.
- **Fasttelefon og mobilnummer** deles opp i to og to: 98 76 54 32.

**Tips til utviklere:** Legg inn formatering i koden, så tallene automatisk får riktig format. Da slipper brukerne å tenke på
hvor mellomrommene skal være.

## Tid og dato

- **Klokkeslett** skrives kun med timer og minutter, aldri sekunder. Klokkeslett skrives slik: 13.45 eller 13:45.
- **Dato** skal som hovedregel skrives slik: 05.06.2025.
- I løpende tekst kan du også skrive: 5. juni 2025.
