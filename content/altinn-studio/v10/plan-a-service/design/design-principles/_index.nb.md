---
title: Designprinsipper
description: Følg disse prinsippene når du utvikler nye tjenester i Altinn Studio. De hjelper deg å lage brukervennlige løsninger for alle.
weight: 10
tags: [needsReview, translate-to-english]
---

## Sett brukerbehov først

Bruk innsikt om brukernes behov aktivt i utviklingen. Alle løsninger skal fokusere på å løse reelle problemer for brukerne. Bruk undersøkelser og brukerinnsikt til å ta beslutninger.

## Skjul kompleksitet

Lag fokuserte og forenklede løsninger. Skrell vekk unødvendig kompleksitet for brukerne. Løsningene er ofte komplekse på baksiden, men skal fremstå enkle og brukervennlige for de som bruker dem.

## Lag helhetlige brukeropplevelser

Produktene skal henge sammen slik at brukerne får en helhetlig opplevelse. Bruk konsekvent språk og samme komponenter i alle digitale løsninger. Brukerne skal kjenne seg igjen uansett hvilken del av produktet de bruker.

## Bruk visuelt design som motiverer

Det visuelle designet skal gjøre brukerne trygge i dialogen med det offentlige. Vi bruker:

- Vennlig fargepalett
- Enkelt grensesnitt
- Tydelige interaksjonselementer
- Fargesterke illustrasjoner

Alle visuelle beslutninger skal ha et klart formål.

## Sørg for tilgjengelighet for alle

Lag digitale løsninger som er tilgjengelige for alle. Gjenbruk komponenter for å optimalisere tilgjengelighet – både teknisk, i interaksjonsdesign og i visuelt design.
