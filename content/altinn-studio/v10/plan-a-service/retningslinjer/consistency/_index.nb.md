---
title: Lag konsekvente tjenester
linktitle: Konsekvente tjenester
description: Følg samme interaksjonsmønstre på tvers av tjenester for å gjøre dem lette å bruke og unngå forvirring.
weight: 10
tags: [needsReview, translate-to-english]
---

## Hvorfor det er viktig å være konsekvent

Når brukere møter en ny tjeneste, har de med seg forventninger fra tidligere opplevelser. Når disse forventningene møtes, kreves det mindre av brukeren for å samhandle med komponentene, og det bygges selvtillit. Ved å ikke trenge å lære nye interaksjoner vil brukerens fokus i større grad være på innholdet.

## Ikke endre CSS

Vi anbefaler **ikke** å endre CSS for individuelle tjenester som bruker Altinn-designet. Dersom vi åpner opp for designendringer og fargeendringer, skader dette konsekvent design mellom tjenestene.

Konsekvent design mellom tjenesteeiere er noe vi bør strekke oss mot. For å få det til kreves et godt samarbeid mellom fagmiljøet i Altinn og hos de ulike tjenesteeierene.

**Vi ønsker oss en god felles løsning som kan brukes og forbedres av alle, fremfor mange forskjellige løsninger gjennom ulike CSS-endringer.**

Dette gjør det også lettere å kontrollere tilgjengeligheten på tvers av apper på plattformen.

Velger du likevel å gå bort fra designet, er du selv ansvarlig for å følge alle
[WCAG-krav](https://www.uutilsynet.no/wcag-standarden/wcag-20-standarden/86). 

{{% panel-contribute
src1="https://github.com/Altinn/altinn-studio/issues/new/choose" title1="Opprett en sak i github"
src2="https://digdir-samarbeid.slack.com/" title2="Skriv til oss på Slack" %}}

**Har du behov for en ny komponent?**

Vi ønsker at alle er med på å videreutvikle
[biblioteket av komponenter](/nb/altinn-studio/v8/guides/design/guidelines/components/) med både design og kode.

I praksis vil dette si at Altinn ønsker å ta imot forslag til nye komponenter etter hvert som tjenesteeierne ser behovet for det.

{{% /panel-contribute %}}
