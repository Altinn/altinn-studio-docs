---
title: Åpen kildekode og samarbeid
description: Slik kan du bidra til utviklingen av Altinn Studio.
weight: 2
---

Altinn Studio er ikke perfekt, men verktøyet tar deg et langt stykke på vei for å lage gode digitale tjenester. Vi legger løpende til ny funksjonalitet.

I stedet for å lage noe eget eller kjøpe noe – hvorfor ikke bidra til prosjektet der det mangler noe? Slik kan du gi noe tilbake til samfunnet. Altinn Studio-teamene håndterer kvalitetssikring og videre forvaltning av koden.

## Miljø rundt tjenesteutvikling
Det er viktig for oss å skape et miljø rundt utviklingen av tjenester. Vi har nå mange bidragsytere fra ulike offentlige etater som hjelper til med å løfte produktet videre sammen med oss. Bidragene varierer fra retting av skrivefeil som tar sekunder, til store komponenter som har tatt måneder å utvikle.

## Slack og GitHub
En viktig del av miljøet er utviklerkontakten vi har via Altinn Slack. Hver tjenesteeier har sin egen kanal der dere kan stille spørsmål. Vi ser også at tjenesteeiere hjelper hverandre og deler erfaringer på tvers.

Alt ligger åpent tilgjengelig på GitHub: backlog, brukerhistorier, planer og veikart. Det gir mulighet for både innsikt og kommentarer.