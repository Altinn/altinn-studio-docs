---
title: Opprett tjenesten
description: I denne modulen skal vi opprette en skjematjeneste i Altinn Studio
weight: 10
toc: true
---

I denne første modulen skal vi opprette selve tjenesten og sette opp et visningsnavn for tjenesten.

[Naviger](../../navigation/) til [din tjenesteoversikt](https://altinn.studio). Dersom du ikke er logget inn i Altinn
Studio må du logge inn før du får se din tjenesteoversikt. Om du aldri har lagd noen tjenester i Altinn Studio vil denne 
oversikten være tom foreløpig.

### Temaer som dekkes i denne modulen:
- Opprette ny tjeneste
- Gi tjenesten et visningsnavn som brukere av tjenesten ser når de tar tjenesten i bruk

### Krav fra Sogndal kommune
- Tjenesten må ha et fornuftig navn som gjør det enkelt å finne den igjen blant det store antallet
tjenester Sogndal kommune har i Altinn Studio.
- Det er et ønske om at et eller flere av ordene "tilflytter" og "Sogndal" er med i navnet.

## Opprett ny tjeneste

1. Trykk på knappen "Opprett ny applikasjon" oppe til høyre på skjermen.
2. Velg hvem som skal _eie_ tjenesten fra listen av tilgjengelige eiere. Dette kan være _deg selv_ eller en _organisasjon_
  som du har tilgang til.
   - Velger du din egen bruker, vil du kunne teste all funksjonalitet i Altinn Studio, men vil ikke få tilgang til 
     testmiljø.
   - Velger du en _organisasjon_ som du har rettigheter for vil du også ha mulighet til å publisere tjenesten til
     organisasjonens test-miljø.
3. Skriv inn et identifiserende navn for tjenesten.
   - _Navnet kan kun inneholde små bokstaver, tall og bindestrek. Dette navnet brukes for å identifisere tjenesten, og kan 
    ikke endres etter at det er satt. Visningsnavn (som brukere av tjenesten din kan se) kan settes og endres etter at
    tjenesten er opprettet._
4. Trykk på knappen "Opprett applikasjon".

Vent på at tjenesten opprettes - dette kan ta litt tid. 
Når tjenesten er opprettet kommer du til tjenestens oversiktsside. Se video under for hvordan stegene over ser ut i verktøyet.

<video autoplay loop controls muted src="./create-service.mp4">Nettleseren din støtter ikke videoavspilling.</video>

## Sett et visningsnavn for tjenesten

Tjenesten trenger et visningsnavn som vises som overskrift på skjema og i brukerens innboks i Altinn.

Legg inn visningsnavn ved å:

1. Trykk på "Innstillinger"-knappen i meny-linjen øverst til venstre
2. Endre på feltet "Applikasjonsnavn" til ønsket visningsnavn

Endringen lagres i det man forlater feltet. Når visningsnavnet er endret kan du se at det også er oppdatert på 
oversiktssiden.

<video autoplay loop controls muted src="./set-service-name.mp4">Nettleseren din støtter ikke videoavspilling.</video>

## Oppsummering

I denne modulen har du opprettet en tjeneste i Altinn Studio og gitt den et fornuftig visningsnavn.

{{<navigation-buttons
  urlBack="../case"
  textBack="<< Casebeskrivelse"
  urlNext="../modul2"
  textNext="Neste modul >>"
>}}