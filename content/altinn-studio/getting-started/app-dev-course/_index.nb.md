---
title: Introkurs
description: Bygg en applikasjon med Altinn Studio
tags: [apps, build, deploy, training]
---

{{% notice warning %}}
Dette kurset er under oppgradering. Kun seks moduler er foreløpig tilgjengelige på denne oppdaterte versjonen. 

_Konsepter som dekkes i den oppdaterte versjonen:_
- Lage tjeneste/app
- Tilpasse datamodell
- Lage skjema
- Flere sider og informasjonsside
- Publisering og testmiljø
- Flervalgskomponenter og kodelister

_Konsepter som foreløpig ikke dekkes i den oppdaterte versjonen:_
- Dynamikk i skjema
- Forhåndsutfylling (prefill)
- Avansert logikk
- Kall mot eksterne API
- Egendefinert PDF visning

Listene over oppdateres fortløpende når det legges til nye moduler.
I mellomtiden ligger den gamle versjonen av kurset [her](../../../altinn-studio/getting-started/app-dev-course-old/) – flere av konseptene
som ikke dekkes av det oppdaterte kurset dekkes der.
{{% /notice %}}

Introkurset er delt opp i seks moduler og dekker et fiktivt case for Sogndal kommune.
Hver modul har en beskrivelse av oppgaven og lenker til relevant dokumentasjon.

Du kan velge å utføre oppgavene i [Altinn Studio Designer](../) 
(grafisk brukergrensesnitt med dra-og-slipp) eller i et [lokalt utviklingsmiljø](/nb/altinn-studio/guides/local-dev) 
(krever noe teknisk kompetanse).
Du kan også kombinere disse fremgangsmåtene. Alle de tilgjengelige modulene kan utføres i Altinn Studio Designer.

I løpet av disse modulene vil du ha vært innom den mest sentrale funksjonaliteten for en Altinn-app,
samt testing av applikasjonen lokalt og i testmiljø.

## Før du starter

Før du kan komme i gang må du [opprette en bruker i Altinn Studio](../create-user/).

Les gjennom kravspesifikasjonene til Sogndal kommune og jobb deg gjennom modul for modul.

**Lykke til!**

{{<children />}}
