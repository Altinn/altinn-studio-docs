---
title: Avpublisere apper
linktitle: Avpublisering
description: Forklarer hvordan du kan avpublisere apper i Altinn Studio.
toc: true
weight: 70
---

## Avpublisere en app i Altinn Studio

Denne veiledningen tar deg gjennom stegene for å avpublisere en app i Altinn Studio. Følg trinnene nøye for å sikre at prosessen fullføres på riktig måte.

### Slik avpubliserer du en app:

1. Gå til dashboardet i Altinn Studio og velg den appen du vil avpublisere.
2. Klikk på **Publiser** i toppmenyen.
3. I listen over tilgjengelige miljøer og versjoner av apper, finn det miljøet hvor appen skal avpubliseres.
4. Klikk på de tre prikkene til høyre for miljønavnet og velg **Avpubliser appen**.
5. Du får en melding om hva som skjer ved avpublisering. Sjekk at du har forstått konsekvensene.
6. Klikk på knappen **Avpubliser appen**.
7. Du får en ny melding, der du må bekrefte at du er sikker på at du vil avpublisere.
8. Skriv navnet på appen for å bekrefte.
9. Klikk på **Avpubliser**. Prosessen med å avpublisere starter og du ser at arbeidet er i gang, i listen over versjoner i miljøet.
10. Når appen er ferdig avpublisert, vil du se det i listen over versjoner i miljøet. Der vises det også hvis det har oppstått noen feil underveis i avpubliseringen.
